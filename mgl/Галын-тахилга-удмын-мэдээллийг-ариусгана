Галын тахилга удмын мэдээллийг ариусгана
http://www.zaluu.com/read/221h79d7g

Галын тахилгыг гэртээ зуух болон тулганд гал асааж тахина. Орон сууцны айлууд жижиг тулга бэлдэнэ. Тахилд бэлдэх зүйлийг жагсаавал:
1. Хонины өвчүү /Чанаад галдаа өргөнө./
2. Хонины нэг үе сүүл
3. Хонины гургалдай
4. 5 өнгийн торгоны өөдөс
5. 5 төрлийн будаа
6. Шар тос
7. Арц, хүж, улаан зандан, цагаан зандан, бойгор, гүгэл, гүргэм, задь гэх мэт үнэртэн
8. Сүү цагаан идээ /Тэнгэр болон бурхадад хишиг болгож өргөнө. даллага авахад хэрэглэнэ./
9. Сайн чанарын сархад архи
10. Түлээний мод зэрэг орно.

ГАЛЫН САН, ТАХИЛГА ХИШИГ ДАЛЛАГА

Зээ оройн дээд бурхадын чуулган дунд оршигч
Галын хаан тэнгэрийн ордонд өнөөдөр би бараалхан ирлээ.
Гадаад дотоод тахилын эдийг 
Далай ихээр авч ирэв.
Тэнгэр Лус хийгээд энд цугларсан удмынханы өргөсөн 
Идээ ундаа тэргүүтэн ариун өргөлүүдийг хүлээн авна уу.
Билиг билгүүний бадрангуй галын дотор
Цагаан улаан зандан зади хийгээд 
Бойгор,гүргүм гүгүл ба
Сайн зургаан тэргүүтэн нухмал,
Элдэв хүж, ариуслын мянган эдийг дээжлэн өргөе.
Утаан үүлсийг огторгуйн эн бүхэнд дүүргээд 
Арш язгуурын эзэн төгс эрдэнэт ариус
Чуулган дунд оршсон 
Билэг билгүүний итгэлийн язгуурын эзэн хаан
Хязгааргуй үзэгдэлт Цагаан лянхуат нөхөр сэлт ариус
Арван зүгийн ялгуусан хевгүүн сэлт ариус 
Цаг төгс итгэл нөхөр сэлт ариус 
Даггираа нөхөр сэлт ариус
Их бярман нөхөр сэлт ариус
Галын тэнгэрийн хаан нөхөр сэлт ариус 
Тэнгэр лус дэлхийн эзэд нөхөр сэлт ариус 
Ариусгал тахил үүгээр сэтгэлийг хангамуй
Хангаснаар доройтол үгүй болтугай
Егүзэр багш шавь нөхөр сэлтэд
Өвчин ад саадыг амирлуулан зохио
Гурван суртгаал тэргүүтэн эрдмүүд 
Нас буяныг дэлгэрүүлэн зохио
Тэнгэр лус ягчас хүч төгсүүд
Гурван орныг эрхэнд хураан зохио
Шашинаа хорлолт дайсан тотгор бүхнийг
Хатуугаар цээрлүүлэх үйлсийг зохио
Санасан хэрэг сэтгэлчлэн бүтэж
Харшлах саадыг амирлуулан 
Дээд хийгээд нийтийн шидийг соерх.
Санг уншиж дуусаад бүгдээр галын өмнө очиж сөхөрч суугаад 
"Аавын минь асааж өгсөн 
Ээжийн минь дэвжээж өгсөн 
Харанхуйг гийгүүлэгч 
Хатууг уяраагч
Ган тулгат 
Гал тандаа мөргөе" гээд духаа газарт хүргэн 3 удаа мөргөнө.
Мөргөж дуусаад 
"Тэнгэрүүд ариусах болтугай
Лусууд ариусах болтугай
Харшлах шалтгаан ариусах болтугай
Гал голомт маань ариусах болтугай" хэмээн ерөөж даллага авна.
ГАЛЫН ӨЛЗИЙ ХИШГИЙН ДАЛЛАГА
Жэ Арван зүгийн хотол чуулсан хишиг
Дээд зүгийн тэнгэрийн ордноос
Тэнгэрийн төгс эдлэлийг
Өнөөдөр хишигийг даллан хурайлан авмуй
Доод зүгийн лусын ордоноос
Лусын төгс эдлэлийг
Өнөөдөр хишгийг даллан хурайлан авмуй
Хүч чадалт ягчасын хишгээс 
Өнөөдөр хишигийг даллан хурайлан авмуй
Хаан түшмэл хатны язгуур үндэсийг
Өнөөдөр хишгийг даллан хурайлан авмуй 
Мэргэдийн арга билгийг
Өнөөдөр хишгийг даллан хурайлан авмуй
Таван хуслийн эрдэнэ, долоон эрдэнийг
Өнөөдөр хишгийг даллан хурайлан авмуй
Өлзийт найман тахил, найман эдүүдийг
Өнөөдөр хишигийг даллан хурайлан авмуй
Хуч төгс адуу, ямаа,хонь, эд тэргүүтнийг
Өнөөдөр хишгийг даллан хурайлан авмуй
Сүрэг, эд эдлэл, төгс бүхнийг
Өнөөдөр хишгийг даллан хурайлан авмуй
Өлзий хотол чуулсан хишигүүдийг
Өнөөдөр хишгийг даллан хурайлан авмуй 
Хишиг үл урвах өлзий хутаг орших болтугай!
ГОТОПА УХАМСАРЫН БЯСАЛГАЛЫН ТӨВ.
